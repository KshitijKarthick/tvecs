टीम इंडिया के टेस्ट कप्तान विराट कोहली, कार्नरस्टोन स्पोर्ट और प्रिवीप्लेक्स ने सोमवार को विराट फैनबॉक्स लांच किया. यह विराट के प्रशंसकों के लिए एक खास किट है. यह फैनबॉक्स विराट के 

प्रशंसकों को उनके पसंदीदा क्रिकेटर से ऑनलाइन और वास्तविक जीवन में एक अभूतपूर्व अनुभव के द्वारा जुड़ने का मौका देता है. विराट फैनबॉक्स प्रिवीप्लेक्स ने विराट कोहली के साथ साझेदारी में 

बनाया है.
इसके लॉन्च के दौरान विराट कोहली  ने कहा, ‘बतौर क्रिकेटर मैं अपने प्रशंसकों का बेहद शुक्रगुजार हूं. विराट फैनबॉक्स प्रशंसकों को एक खास अनुभव देने का मेरा व्यक्तिगत प्रयास है, और मैं उनसे बात करने 

के लिए, उन्हे करीब से जानने के लिए और उनसे ऑनलाइन या फिर वास्तविक जीवन में मिलने के लिए उत्साहित हूं.’
उन्होंने कहा, ‘जब आप अच्छा प्रदर्शन कर रहे होते हैं तो आपसे और अधिक की उम्मीद की जाती है. मैंने पूरी ईमानदारी और समर्पण के साथ अपने अंदाज में खेलना सीखा है. मैदान पर मेरे प्रदर्शन  की 

वजह से लोग ब्रांड को आपसे जोड़ते हैं. प्रत्येक प्रैक्टिस सेशन  में सीखने के साथ आप और बेहतर बनते जाते हैं. इनकी वजह से आपकी ब्रांड इमेज  बनती है. इसकी मुझे समझ है.’
आपको अपने गेम पर पकड़ बनाने के साथ ही आत्मविश्वास की जरूरत  होती है. क्रिकेट खेलने का कोई एक तरीका नहीं होता. कामयाबी के लिए आपका दिमाग कितना दृढ़ निश्चयी  है सब कुछ इस पर 

निर्भर करता है. मैं अपनी ताकतें और सीमाओं को जानता हूं. अपने बैलेंस को समझता हूं. किसी की बराबरी या उससे बेहतर खेलने की कोशिश नहीं करें. इस वक्त अपने फॉर्म से खुश  हूं. इस आईपीएल 

में सुखद बदलाव हुआ है. वर्ल्ड टी20  के बाद लोग हर जगह मेरा उत्साहवर्धन कर रहे हैं न केवल सिर्फ मेरी फ्रेंचाइजी. इससे यह झलकता है कि यदि आप कुछ ईमानदारी से करते हैं तो इसकी झलक 

दिखती ही है. इतना ही नहीं विपक्षी टीम  को सपोर्ट करने के बावजूद भी लोग चाहते हैं कि मैं रन बनाऊं.
अनुष्का और सलमान पर विराट के बोल 
अनुष्का के साथ संबंध पर पूछे गए सवाल के जवाब में विराट कहा कि यह मेरी निजी जिंदगी है. फिर वो इंटरटेनमेंट पत्रकार की ओर मुखातिब हुए और पूछा कि उनकी निजी जिंदगी कैसी चल रही है 

तो उन्होंने ‘बढ़िया’ कहा. इस पर विराट ने कहा, ‘यह आपके लिए अच्छा है.’
सलमान खान को ओलंपिक के लिए गुडविल एम्बैसडर के तौर पर चुने जाने पर पूछे गए प्रश्न पर विराट ने कहा, ‘इस पर टिप्पणी करने के लिए यहां मेरी जगह नहीं है क्योंकि ये मैं नहीं हूं जिसने यह 

निर्णय लिया है. मैं यह नहीं बता सकता कि क्या सही और गलत है. मैं जो कर रहा उसके लिए जिम्मेवार हो सकता हूं लेकिन जो दूसरे कर रहे हैं उसके लिए नहीं. और इस वक्त क्या हो रहा है उसकी 

पूरी जानकारी भी नहीं है.’
इस मौके पर प्रिवीप्लेक्स के सह संस्थापक उपमन्यु मिश्रा ने कहा, ‘विराट अपने करोड़ों प्रशंसकों के साथ एक प्यार भरा रिश्ता निभाते हैं. इसे ध्यान में रखते हुए हमने विराट फैनबॉक्स बनाया है, 

जिससे वह यह रिश्ता और मजबूत कर पाएंगे फैन बॉक्स के माध्यम से विराट अपने प्रशंसकों से हमेशा जुड़े रहेंगे.’
विराट फैन बॉक्स की कीमत 16,999 रुपये है और यह खरीद के लिए मई के पहले हफ्ते से उपलब्ध होगा.
अन्य अपडेट लगातार हासिल करने के लिए हमें फेसबुक पर ज्वॉइन करें. आप दिल्ली आजतक को भी फॉलो कर सकते हैं.
For latest news and analysis in English, follow IndiaToday.in on Facebook.
Web Title :     
   people want me to do well even supporting opposition says virat kohli in an interview   
    Keyword :  Virat Kohli Interview, Virat Kohli, Sports, Cricket
एक नजर इधर भी