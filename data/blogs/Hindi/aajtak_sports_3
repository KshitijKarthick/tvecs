कोलकाता नाइट राइर्ड्स ने रविवार को खेले गए रोमांच से भरपूर इंडियन प्रीमियर लीग के नौवें संस्करण के 20वें मुकाबले में राइजिंग पुणे सुपरजाएंट्स टीम को दो विकेट से हरा दिया.  महाराष्ट्र क्रिकेट संघ मैदान पर हुए इस मैच में पुणे ने पहले खेलते हुए कोलकाता के सामने 161 रनों की चुनीती रखी, जिसे उसने 19.3 ओवरों में आठ विकेट गंवाकर हासिल कर लिया.  इस जीत ने नाइट राइडर्स को आठ टीमों की तालिका में शीर्ष पर पहुंचा दिया है जबकि महेंद्र सिंह धोनी की कप्तानी वाली पुणे की टीम सातवें स्थान पर खिसक गई है.
सूर्यकुमार ने 60 रन बनाए
कोलकाता की जीत के हीरो रहे सूर्यकुमार यादव, जिन्होंने 49 गेदों पर छह चौकों और दो छक्कों की मदद से 60 रन बनाए.  इसके अलावा यूसुफ पठान ने 27 गेंदों पर दो चौकों और दो छक्कों की मदद से 36 रन जोड़े.  आंद्रे रसेल ने 17 और आर. सतीश ने 10 रनों का योदगान दिया.  उमेश यादव (नाबाद 7) ने छक्के के साथ कोलकाता को रोमांचक जीत दिलाई.  पुणे की ओर से एल्बी मोर्क, थिसिरा परेरा और रजत भाटिया ने दो-दो विकेट लिए.
पुणे ने 160 रन बनाए 
इससे पहले, कोलकाता ने टॉस जीतकर पहले गेंदबाजी करने का फैसला किया और अजिंक्य रहाणे (67) की अर्धशतकीय पारी की मदद से मेजबान टीम ने 20 ओवरों में पांच विकेट पर 160 रन बनाए.  रहाणे के अलावा स्टीवन स्मिथ ने 31 रनों की पारी खेली.  अंतिम क्षणों में कप्तान महेंद्र सिंह धोनी ने 12 गेंदों पर दो चौके और एक छक्के की मदद से 23 रन बनाए.  अंतिम पांच ओवरों में पुणे ने दो विकेट पर 60 रन बनाए.
कोलकाता की ओर से आर. सतीश , उमेश, सुनील नरेन और शाकिब अल हसन ने एक-एक विकेट लिया.  आईपीएल में नई शामिल हुई पुणे टीम के लिए टूर्नामेंट की शुरुआत काफी अच्छी नहीं रही और उन्हें अपने पांच मैचों में से लगातार चार में हार का सामना करना पड़ा.  दूसरी ओर, केकेआर ने पांच में से चार मुकाबलों में जीत हासिल की है.
अन्य अपडेट लगातार हासिल करने के लिए हमें फेसबुक पर ज्वॉइन करें. आप दिल्ली आजतक को भी फॉलो कर सकते हैं.
For latest news and analysis in English, follow IndiaToday.in on Facebook.
Web Title :     
   rising pune supergiant vs kolkata knight riders ipl 9 match live score at kolkata eden gardens   
    Keyword :  Rising Pune Supergiant, Kolkata Knight Riders, ipl 9, live score, kolkata, eden gardens
एक नजर इधर भी